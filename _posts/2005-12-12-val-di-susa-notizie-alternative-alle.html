---
layout: post
title: Val di Susa - notizie alternative (alle poche ufficiali)
date: '2005-12-12T12:55:00.000+01:00'
author: Luca Orlandi
tags: 
modified_time: '2006-10-26T01:02:59.403+02:00'
blogger_id: tag:blogger.com,1999:blog-5600070.post-113438851537776900
blogger_orig_url: http://lrkwz.blogspot.com/2005/12/val-di-susa-notizie-alternative-alle.html
---

<p class="mobile-post">Ricevo e rigiro:</p><p class="mobile-post">Val di Susa - notizie alternative (alle poche ufficiali)</p><p class="mobile-post">Qui viviamo con gli scarponi ai piedi anche in casa.<br />Viviamo sbirciando dalla finestra quanti mezzi della polizia sono intorno a noi e quanti stanno andando a raggiungere "il fronte".<br />Viviamo costretti a dare i documenti per andare a casa nostra.<br />Viviamo con telefoni accesi e sorvegliati. Viviamo schedati, scortati, lindati.<br />Ma soprattutto, viviamo con gli scarponi ai piedi anche in casa per dare il cambio a chi da giorni resiste nella neve e per accorrere alla chiamata di chi sta difendendo le barricate, ogni volta che provano a sfondare per tentare di far partire i cantieri più inutili della storia d'Italia.<br />Non li fermeremo? Questo non lo sappiamo, ma almeno potremo testimoniare.</p><p class="mobile-post">Sono anni che ci nascondono la verità, che ci infangano e ora, come se non bastasse, ci hanno anche umiliato pubblicamente definendoci terroristi e nemici dell'Italia.</p><p class="mobile-post">E' per questo che, traditi dalle stesse persone che ci rappresentano, insultati dai mezzi di informazione, ci rivolgiamo a voi personalmente, facendo appello alle vostre coscienze, perché questo è l'ultimo mezzo che abbiamo per far sentire la nostra voce vera e per difendere quel poco di democrazia che è rimasta.</p><p class="mobile-post">Siamo il cosiddetto popolo no tav.<br />Quei rompiscatole, bollati come nemici dello sviluppo, che si battono perché, a detta dei nostri ministri, non hanno nulla di meglio da fare.</p><p class="mobile-post">No signori, le cose non stanno così, vi prego credeteci, le cose non stanno così.</p><p class="mobile-post">Dietro il no tav non c'è la protesta contro il progresso, ma c'è la precisa protesta contro uno specifico progetto suicida.<br />Un progetto deciso a tavolino che ha deliberatamente ignorato tutte le alternative possibili che in questi anni abbiamo fornito e che consentirebbero la realizzazione della linea ferroviaria ad alta velocità senza questo folle disastro ambientale.</p><p class="mobile-post">Il motivo di questa mail è semplice quanto triste.</p><p class="mobile-post">Stiamo cercando di far emergere la verità che sta dietro a quest'opera, e crediamo purtroppo anche ad altre opere italiane, nonostante i ripetuti sforzi di alcune testate giornalistiche e televisive di distogliere l'attenzione dalla realtà delle cose per difendere gli interessi enormi di poche, importantissime persone.</p><p class="mobile-post">Quello su cui vi invitiamo a riflettere è semplicemente questo:</p><p class="mobile-post">Perché nessuno sulle testate nazionali, che si definiscono super partes, ha ancora detto come stanno realmente le cose?<br />Perché continuano a dipingerla come una lotta di contadini contro lo sviluppo?<br />O peggio ancora come una volontà di isolare l'Italia.<br />Perché nessuno ha ancora parlato con chiarezza dei reali interessi economici in gioco?<br />Perché gli studi ufficiali sulla pericolosità spariscono all'improvviso nel nulla?<br />Ma soprattutto diteci vi prego, perché, anche in sede europea, non vengono vagliati progetti alternativi, che passerebbero sempre di qui ma senza fare il tunnel killer?</p><p class="mobile-post">Purtroppo le risposte a queste domande ci sono eccome...</p><p class="mobile-post">Sono nero su bianco, su documenti ufficiali, archiviate e prontamente occultate.<br />E la cosa più umiliante è che chi le conosce bene ed ha la possibilità di parlarne non lo fa.<br />Non lo fa per interesse e non lo fa perché comunque è letteralmente imbavagliato, da interessi che stanno troppo su per poter essere attaccati.</p><p class="mobile-post">Noi invece abbiamo una forza che loro non hanno: non abbiamo più nulla da perdere.</p><p class="mobile-post">Tanto cosa dovremmo fare?<br />I ministri ci insultano, chi tutela le istituzioni ci tradisce, chi si dovrebbe opporre tace, e chi è preposto a raccontare i fatti dipinge con devozione verità distorte.</p><p class="mobile-post">Solo questa via c'è rimasta. Informare di persona.<br />Cercando di far conoscere ciò che sta nero su bianco e che viene nascosto.<br />Informare di persona.<br />Attingendo unicamente a documenti e dichiarazioni ufficiali e documentate.<br />E invitando a riflettere su quanto sia emblematica la concordia dei mass media nel distogliere l'attenzione dai reali interessi economici in gioco.</p><p class="mobile-post">E' per questo quindi che vi rubo ancora qualche secondo di attenzione.<br />Per darvi i link ove potrete iniziare a saperne di più riguardo quest'opera.<br />Vi prego, consultateli, non lasciateci soli a combattere contro Golia.<br />Perché scoprirete anche che fine stanno facendo i nostri soldi senza che se ne sappia nulla.<br />Vedere chi c'è dietro a tutto ciò è sconcertante, ma forse si riuscirà a capire perché i giornali non vogliono o semplicemente non possono ancora raccontare tutto.</p><p class="mobile-post">Come forse qualcuno saprà il nodo cruciale della questione per noi NON E' la realizzazione del corridoio cinque.<br />Noi non ci stiamo opponendo al corridoio cinque.<br />Lo abbiamo detto anche in diretta tv (ambiente italia).<br />E abbiamo detto chiaramente anche che non vogliamo che il treno non passi da noi per farlo passare sulla terra di altri. Sappiamo che il treno deve passare.<br />Non ci opponiamo a un treno. Sappiamo di essere nel 2005.<br />La smettano di dirci che siamo cretini che vogliono isolare l'Italia!</p><p class="mobile-post">Quello a cui ci opponiamo sono i due tunnel killer che si vogliono realizzare.</p><p class="mobile-post">1 - Perché sono un disastro ambientale<br />2 - Perché dietro c'è un progetto che fa vergognare di essere italiani...</p><p class="mobile-post">Come saprete gli scontri stanno avvenendo per opporsi alla realizzazione del tunnel italo-francese.<br />Ci hanno insultati dicendo che non capiamo che il tunnel evita danni all'ambiente.<br />Ci hanno dato degli stupidi. </p><p class="mobile-post">Ecco la verità.</p><p class="mobile-post">Ecco qui di seguito link alle informazioni che sono misteriosamente sparite da tv e giornali (se non riuscite a cliccare direttamente sui link, copiateli e<br />incollateli nella barra indirizzi del browser)</p><p class="mobile-post">A spartirsi il grosso della torta saranno due ditte, una per la Francia e l'altra per l'Italia.</p><p class="mobile-post">Ecco chi c'è dietro, seguite tutti i link che vi elenco qui sotto</p><p class="mobile-post"><a href="http://www.notav.it/modules.php?name=News&file=article&amp;sid=799">http://www.notav.it/modules.php?name=News&file=article&amp;sid=799</a></p><p class="mobile-post">Questo è il versante francese... vi siete mai chiesti perché in tv fanno vedere solo francesi sorridenti che vogliono il tgv mentre in realtà sono già partite numerose proteste per i danni alle dovuti agli scavi... chi mai avrà interesse<br />nel far vedere che in Francia sono favorevoli...</p><p class="mobile-post"><a href="http://www.notav.it/modules.php?name=Encyclopedia&amp;amp;op=content&tid=2">http://www.notav.it/modules.php?name=Encyclopedia&amp;amp;amp;op=content&tid=2</a></p><p class="mobile-post">notate il curriculum da sant'uomo che si è preparata e poi fate un salto<br />alla sezione "dicono di lui" in fondo a quella pagina e capirete molte cose</p><p class="mobile-post">E per il versante italiano questa è la ditta incaricata dei lavori qui a Venaus</p><p class="mobile-post"><a href="http://www.notav.it/modules.php?name=News&amp;amp;amp;file=article&sid=789">http://www.notav.it/modules.php?name=News&amp;amp;amp;file=article&sid=789</a></p><p class="mobile-post">vi suona nuova... non credo... guardate qui...</p><p class="mobile-post"><a href="http://www.cmc.coop/article.php?sid=119&amp;amp;amp;mode=thread&order=0&amp;thold=0">http://www.cmc.coop/article.php?sid=119&amp;amp;mode=thread&order=0&amp;thold=0</a></p><p class="mobile-post">Viva l'Italia! E' questo il vero scandalo legato al tunnel!<br />Asse trasversale come ai vecchi tempi pur di mangiare tutti dallo stesso piatto!<br />Bentornati nell'Italia dei faccendieri!</p><p class="mobile-post">E ovviamente interessi da parte di chi poi ci mette macchinari, tecnologia ecc...<br />Insomma una fetta bella grossa di soldi, lo ripeto solo in parte europei, da spartirsi secondo un piano preordinato già da tempo.</p><p class="mobile-post">Adesso si capisce perché anche le testate giornalistiche, inutile parlare di quelle televisive, solitamente schierate su posizioni opposte si sono ritrovate d'accordo nel condannare il popolo no tav.<br />Ecco perché soltanto alcuni quotidiani, non legati a schieramenti o imprese che hanno interessi economici nella vicenda, hanno conservato una certa obiettività nel raccontare i fatti.</p><p class="mobile-post">Politici che si accalcano a bollarci come nemici del progresso, come terroristi!<br />Da destra e da sinistra, ma non sorgevano alcuni sospetti... cavolo!<br />Ed ecco la verità, schifosa e sconcertante come sempre!</p><p class="mobile-post">Ora capite perché i progetti alternativi al tunnel che chiediamo con forza sono sempre stati bollati come non realizzabili.<br />Non c'era nulla da spartirsi!<br />L'adeguamento della linea attuale costerebbe molto meno del tunnel e lo si realizzerebbe in molti meno anni, quindi, perché farlo? Cosa ci dividiamo se la torta è piccolina!</p><p class="mobile-post">E noi a ripetere. Lo sappiamo che il treno dovrà passare.<br />Decidiamolo insieme il tracciato.<br />Le conosciamo bene le caratteristiche geologiche delle montagne.<br />E invece no!<br />Il tracciato è questo si fa il tunnel punto e basta.<br />L'uranio, l'amianto, l'instabilità della montagna (le stesse gallerie dell'autostrada stanno franando lentamente)... affari vostri.<br />A noi per ora interessa aprire i cantieri.<br />Anche solo per far girare una trivella a vuoto.<br />Almeno cominciamo a prendere i soldi.<br />Poi si vedrà...</p><p class="mobile-post">Ora capite perché ci sentiamo umiliati e traditi!</p><p class="mobile-post">Ma invece di ascoltarci: </p><ol><li class="mobile-post">Si sono spartiti equamente la torta </li><li class="mobile-post">Hanno invaso la valle di militari per portare i macchinari </li><li class="mobile-post">Ci impediscono anche la mobilità all'interno delle stesse aree dove abitiamo. </li><li class="mobile-post">Hanno iniziato la più vergognosa delle campagne diffamatorie.<br />Italiani contro Italiani! </li><li class="mobile-post">Chiediamo da anni di approvare i progetti alternativi che tengano conto dei pericoli ambientali </li></ol><p class="mobile-post">Ci hanno bollato come nemici dell'Italia - E noi proponiamo progetti che<br />farebbero risparmiare letteralmente miliardi<br />Come irresponsabili - Mentre loro partono a trivellare l'Uranio</p><p class="mobile-post">E tutto ciò, ovviamente, non solo sulle tasche ma anche sulla pelle della gente.</p><p class="mobile-post">Su questi link ci sono alcuni dati significativi sulla pericolosità dell'opera.</p><p class="mobile-post"><a href="http://www.beppegrillo.it/immagini/Nota%20Vigili%20del%20Fuoco%20di%20Torino.pdf">http://www.beppegrillo.it/immagini/Nota%20Vigili%20del%20Fuoco%20di%20Torino.pdf</a></p><p class="mobile-post">Questo riguarda la seconda galleria, quella al fondo della valle verso Torino</p><p class="mobile-post"><a href="http://www.notav.it/allegati/DocUff/Gays_amianto.pdf">http://www.notav.it/allegati/DocUff/Gays_amianto.pdf</a></p><p class="mobile-post">E ancora...</p><p class="mobile-post"><a href="http://www.osservatoriosullalegalita.org/05/interventi/068notavmedia.htm">http://www.osservatoriosullalegalita.org/05/interventi/068notavmedia.htm</a></p><p class="mobile-post">Ne riportiamo solo tre, e ce n'è già delle belle, ma se voleste approfondire,<br />sempre dal sito no tav trovate numeroso altro materiale riguardante l'impatto ambientale.</p><p class="mobile-post">Per sapere quanto vi prendono in giro...</p><p class="mobile-post">I soldi ci sono dicono...</p><p class="mobile-post"><a href="http://www.notav.it/modules.php?name=Content&pa=showpage&amp;pid=5">http://www.notav.it/modules.php?name=Content&pa=showpage&amp;pid=5</a></p><p class="mobile-post">L'opera è fondamentale...</p><p class="mobile-post"><a href="http://www.notav.it/modules.php?name=Content&pa=showpage&amp;pid=3">http://www.notav.it/modules.php?name=Content&pa=showpage&amp;pid=3</a></p><p class="mobile-post">Gli anni di studi e proteste taciuti!!!<a href="http://www.lunanuova.it/servizi/tav/index.html">http://www.lunanuova.it/servizi/tav/index.html</a></p><p class="mobile-post">Le manifestazioni prontamente "ridipinte" dalla stampa nazionale</p><p class="mobile-post"><a href="http://www.lavalsusa.com/giornale/2005-11-16_tav/Manifestazione%20del%2016-11-2005.htm">http://www.lavalsusa.com/giornale/2005-11-16_tav/Manifestazione%20del%2016-11-2005.htm</a></p><p class="mobile-post">E infine l'appello all'Italia che lanciamo per i week end <a href="http://www.notav.it/modules.php?name=News&amp;file=article&sid=1263">http://www.notav.it/modules.php?name=News&amp;amp;file=article&amp;sid=1263</a></p><p class="mobile-post">E il link al sito ufficiale del nostro movimento <a href="http://www.notav.it">http://www.notav.it</a></p><p class="mobile-post">su questo sito ci sono centinaia di informazioni, documenti ufficiali, dichiarazioni, ma soprattutto c'è l'aggiornamento in tempo reale dai presìdi, e dai luoghi in cui i manifestanti si stanno opponendo da giorni all'apertura (allo stato attuale illegale) dei cantieri.</p><p class="mobile-post">Fondamentale inoltre anche <a href="http://www.legambientevalsusa.it">http://www.legambientevalsusa.it</a></p><p class="mobile-post">Come vedete... ce n'è per tutti, nessuno escluso, e noi siamo qui a passare per nemici dell'Italia e a rischiar le botte in mezzo alla neve...</p><p class="mobile-post">E ora mi si permetta un piccolo, ultimo sfogo.<br />Ci hanno detto che siamo violenti e siamo lì da giorni immobili in mezzo alla neve.<br />Ci hanno definiti sfaccendati e facciamo i turni svegli giorno e notte per<br />resistere ed andare a lavorare.<br />Ci hanno definiti nemici delle istituzioni e, mentre loro ci tradiscono, noi ci organizziamo per portare un po' di tè caldo anche a quei poveri poliziotti, finanzieri e carabinieri, che non ne possono nulla di quello che sta succedendo, ma che sono lì, a passare le notti al gelo come noi.<br />Vengano qui i ministri, se hanno ancora un po' di dignità, a vedere chi è il popolo no tav.<br />Vengano a vedere la valle, perché mi sa che non sanno neanche come è fatta, e se la vedessero capirebbero la pericolosità di quest'opera assurda.<br />Venga qui chi ci dice che pensiamo solo ai nostri interessi a vedere come il popolo no tav sta presenziando anche nelle proteste contro la costruzione delle altre opere a grave impatto ambientale.<br />Venga a leggere i messaggi di solidarietà dal Vajont, dallo Stretto, dal Mugello e da tantissime altre parti d'Italia.</p><p class="mobile-post">Venga il ministro che ha appena parlato di rischio attentati a vedere come stanno le cose.<br />Venga almeno a vedere di cosa sta parlando.<br />Siamo soli in mezzo a una piana coperta di neve... ma chi dovremmo mai far saltare in aria.</p><p class="mobile-post">Venga caro ministro a vedere chi c'è qua.<br />Vedrà gli anziani che hanno combattuto la seconda guerra mondiale girare con le loro medaglie al valore e spiegare ai giovani poliziotti che è per la libertà che hanno combattuto.</p><p class="mobile-post">Cari ministri, voi che dite che fra di noi ci sono terroristi e che cercate qualunque appiglio per farci sgombrare. Con che coraggio date del terrorista a chi ha difeso la vostra patria?<br />Vi prego, inventatevi qualche scusa più credibile che improbabili attentati,<br />per giustificare alla gente l'assurda militarizzazione di una parte d'Italia.</p><p class="mobile-post">E poi rispondetemi:<br />con che faccia vi sedete sulle vostre poltrone per buttare nel cesso i soldi di chi vi ha votato?<br />L'Italia è la patria di milioni di persone, non una terra di conquista, e noi,<br />nonostante i vostri insulti, non siamo qui per isolare l'Italia, ma per difenderla da chi vuole usarla per i propri, tristi interessi.</p><p class="mobile-post">Ed ora un grazie a Voi per la vostra pazienza...</p><p class="mobile-post">Spero vivamente che abbiate compreso le ragioni di questa mail.<br />So che è brutto ricevere posta indesiderata, ma allo stato attuale delle cose è l'unico mezzo "libero" che ci rimane.</p><p class="mobile-post">Vi ringrazio della vostra attenzione e vi prego, vi prego, vi prego siate voi uno strumento di democrazia.<br />Le informazioni qui riportate sono tutte documentate e ufficiali.<br />Fate girare questa mail verso tutti quelli che conoscete.</p><p class="mobile-post">E' l'unico modo che abbiamo per proporre dei progetti alternativi a questo ennesimo disastro ambientale italiano.</p><p class="mobile-post">Grazie veramente tutto il sostegno che ci darete.</p>